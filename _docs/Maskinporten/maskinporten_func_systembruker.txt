
title: Systembruker for virksomheter
description: Systembruker for virksomheter
sidebar: maskinporten_sidebar
product: Maskinporten
redirect_from: /maskinporten_func_systembruker

Funksjonaliteten lar leverandører definere sine Maskinporten-integrasjoner som fagsystemer i Altinn, som leverandørens kunder i sin tur kan tildele bare de rettighetene som fagsystemet trenger for å kunne opptre på vegne av kunden for bestemte formål.
Status
Funksjonaliteten er lansert i en pilotfase tidlig Q1 2025.  
Bakgrunn
Maskinporten i sin enkleste form tilbyr grovkornet tilgangstyring mellom to virksomheter; en API-konsument og en API-tilbyder. 
Videre tilbyr Maskinporten to ulike delegerings-utvidelser for bruk i kunde-leverandør-forhold på konsument-sida:

Delegering av API-tilgang til en annen organisasjon
Delegering av rettigheter i Altinn til et Maskinporten-system (dokumentert på denne sida)

For begge utvidelsene så utfører kunden selve delegeringshandlingen gjennom brukervennlige dialoger i Altinn, og trenger ikke måtte inngå et kundeforhold til Digdir eller bruke Samarbeidsportalen.  Tilganger i Altinn bestemmer hvem som får lov til å utføre delegeringshandlinga på vegne av kundens virksomhet. Typisk oppstår delegeringen som et naturlig steg ved etablering av kundeforholdet når kunden velger å ta i bruk et produkt fra leverandøren.
Systembruker for virksomhet passer bedre i scenarioer der standard API-delegering ville ført til at leverandøren ville fått altfor vide rettigheter.  
Hva er forskjellen på systembruker-delegering og API-delegering?
API-delegering gjelder en hel API-tilgang (dvs. et Oauth2 scope) og delegeres til et organisasjonsnummer (leverandør).
Ved systembruker-delegering får kunder mulighet til å delegere et mer spisset / avgrenset sett med "Altinn-rettigheter", og rettighetene kan bare delegeres til ett spesifikt system hos leverandøren, istedet for til leverandørens organisasjonnummer. 
Systemet må være forhåndsregistrert i Systemregisteret i Altinn.  
De to delegeringsmekanismene er uavhengig av hverandre, og det er ingen sentral validering av at systemet i systemregisteret har bestemte scope registert på seg, som skulle "passe" med de rettighetene som blir delegert.  Normalt vil dog APIet validere både hvilke scopes som systemet må ha, samt hvilke type delegerte rettigheter som trengs for å kunne bruke APIet. 
Hva inneholder et systembruker-token ?
Rent teknisk i Autorisasjon så blir ikke de delegerte rettighetene gitt direkte til systemet, men er delegert til en såkalt systembruker knyttet til kunden. Systembrukeren peker i sin tur på leverandøren sitt system i Systemregisteret, som igjen er kobla mot en og bare en client_id i Maskinporten.
Et systembruker-token skiller seg fra et vanlig Maskinporten-token ved at det inneholder informasjon om både systembrukeren hos kunden og systemet til leverandøren.  API-tilbydere kan stole på at systemet som fikk utstedt tokenet er gitt nødvendige delegeringer i Altinn. 
For API-tilbyder
For å kunne bruke et systembruker-token til tilgangstyring må API-tilbyder konstruere et kall mot Altinn Autorisasjon 3.0 sitt PDP-endepunkt for å hente ut hvilke detaljerte rettigheter som er delegert fra kunde til leverandør.
API-tilbyder bør også validere scope på sitt API.
Grensesnittsdefinisjon
Funksjonaliteten er basert på Oauth2-utvidelesen for fin-granulert autorisasjon (Rich Authorization Requests, RAR), der vi har definert en ny type  for systembruker-mønsteret.
Leverandøren ber om å få et token for en påstått kunde ved å oppgi kundens organisasjonsnummer, og dersom en systembruker-delegering foreligger i Altinn, vil det returneres et Maskinporten-token med systembruker-identifikator som API-tilbyder i sin tur kan benytte til å konstruere spørringer mot Altinn Autorisasjon PDP for å finne detaljert ut hva leverandørens system er autorisert til å utføre. 

sequenceDiagram
    Fagsystem->>+Maskinporten: forespørre token (kundes orgno)
    Maskinporten->>Altinn Autorisasjon: Hent systembrukerinformasjon 
    Altinn Autorisasjon-->>Maskinporten: systembrukerinformasjon
    Maskinporten-->>-Fagsystem: systembruker-token
    Fagsystem->>+API: API-kall m/systembrukertoken
    note over API: validerer scope, konstruerer PDP-spørring
    API->>Altinn Autorisasjon: PDP-kall med systembruker, part, ressurs, action
    Altinn Autorisasjon-->>API: Ja/nei
    API->>-Fagsystem:API Result 

Forespørsel
Et fagsystem ber om å få systembruker-token på vegne av en part ved å inkludere en RAR-forespørsel av type  med partens organisasjonsidentifikator, i JWT-grantet:
Datamodellen for request ser slik ut:
| claim | kardinalitet | beskrivelse |
| ----- | ------------ | ----------- |
| | Påkrevd | Alltid  |
|  | Påkrevd | Organisasjonsidentifikator i ISO6523-format på eier av systembrukeren (leverandørens kunde) |
|  | Valgfri | Nødvendig dersom leverandørens kunde har flere systembrukere som peker på samme system, eller dersom den ene systembrukeren er opprettet med en externalRef |
Forenklet eksempel på JWT-grant i token-request
```
{
  "aud": "https://maskinporten.no",
  "scope": "api-tilbyders scope",
  "iss":   "my_client_id",
"authorization_details": [ {
    "type": "urn:altinn:systemuser",
    "systemuser_org": {
       "authority" : "iso6523-actorid-upis",
       "ID": "0192:999888777"
    },
    "externalRef": "systembruker #1"
}]
```
Merk 1: man kan kun spørre på en kunde/part i gangen. 
Merk 2: grantet må også alltid forespørre et eller flere Oauth2 scopes.
Respons
Tokenet vil innehold en liste med systembrukere som tilhører kundens organisasjonnummer, og er knyttet mot leverandørens fagsystem gjennom det autentiserte fagsystemet (client_id):
Datamodellen for respons ser slik ut:
| claim | beskrivelse |
| ----- |  ----------- |
| |  Alltid  |
|  | Organisasjonsidentifikator i ISO6523-format på eier av systembrukeren (leverandørens kunde) |
|  | Identifikatoren til systembrukeren |
|  | Identifikatoren til leverandøren sitt system i systemregisteret |
Merk at  ikke er returnert, det brukes kun for å identifisere rett systembruker i de tilfeller der det er flere kandidater.
Leverandøren sitt organisasjonsnummer finner du i claimet  som vanlig.
Forenklet eksempel på access token:
```
{
  "iss":         "https://maskinporten.no",
  "scope":       "api-tilbyders scope",
  "client_id":   "leverandøren sin client_id",
  "consumer":    {"authority" : "iso6523-actorid-upis",  "ID": "0192:leverandøren sitt orgno" },
"authorization_details": [ {
    "type": "urn:altinn:systemuser",
    "systemuser_id": [ "id for systembrukeren hos kunden" ], 
    "systemuser_org": {"authority" : "iso6523-actorid-upis",  "ID": "0192:systembrukeren sitt orgno" },
    "system_id": "id for systemet i systemregisteret",
  }],
"exp": 1520589928,
  "iat": 1520589808,
  "jti": "asdjkl5434jlkfds"
}
```
Oppsett
Leverandøren må først opprette en vanlig Maskinporten-integrasjon gjennom selvbetjening på Samarbeidsportalen. Deretter må leverandøren opprette et fagsystem i systemregisteret i Altinn, og knytte det mot Maskinporten-integrasjonen sin .
Deretter må leverandøren opprette et fagsystem i systemregisteret i Altinn, og knytte det mot Maskinporten-integrasjonen sin .  Dette er dokumentert nærmere på Autorisasjon sin dokumentasjon av systembruker for systemleverandører.