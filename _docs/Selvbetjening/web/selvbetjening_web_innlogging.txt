
title: Innlogging og tilgang til selvbetjening via Samarbeidsportalen
description:  Innlogging og tilgang til selvbetjening via Samarbeidsportalen
sidebar: selvbetjening_sidebar
product: Selvbetjening
redirect_from: /selvbetjening_web_innlogging

Dette dokumentet viser hvordan du kan logge inn på web-grensesnittet for selvbetjening av Digdirs fellesløsninger på Samarbeidsportalen.


TOC
{:toc}

Innlogging og tilgang
Innlogging
Samarbeidsportalen er inngangen til selvbetjeningen på nett. En forutsetning for å ta dette i bruk, er at virksomheten din er registrert hos oss og bruksvilkår er signert. Når du oppretter en bruker så knyttes du til den virksomheten som er registrert med domenet i epost-adressen din. F.eks logger du inn med @digdir.no, så blir du knyttet til Digitaliseringsdirektoratet.
Opprette bruker
For å opprette bruker på Samarbeidsportalen. Gjør følgende:

Gå til Min profil
Trykk på "Registrer deg" i påloggingsvinduet
Registrer bruker med din jobbadresse
Bekreft brukeren ved å trykke på lenken som kommer på epost. (NB! Sjekk søppelpost om ikke eposten kommer frem).

Har du allerede en bruker? Logg inn med brukeren din.
Velge miljø
På Min profil kan du velge hvilket miljø du vil selvbetjene i.
Tilgang i testmiljø
I utgangspunktet har alle brukere som er koblet til en virksomhet, tilgang til selvbetjening i testmiljøene ver1 og ver2. Noen virksomheter har innført restriksjoner og har strengere tilgangsstyring.
Delegere skriverettigheter i produksjonsmiljø
Tilgang i produksjon er sikret med ID-porten, og tilgangen må delegeres av en bemyndiget person i virksomheten. (Direktør/Leder/Annen person med rolle "Hovedadministrator" i Altinn).
Fremgangsmåte for tilgang gjennom Altinn autorisasjon. Den som skal delegere tilgang må ha rolle som hovedadministrator.

Gå til Altinn.no
Trykk på "Logg inn"
Velg virksomheten du skal representere
Trykk på "Profil"
Trykk på "Andre med rettigheter til virksomheten"
Legg inn fødselsnummer og etternavn på den som skal få tilgang.
Søk på "Maskinporten" i søkefeltet på "Gi nye rettigheter"
Velg "Selvbetjening av integrasjoner i ID-porten/Maskinporten" (Se tabell under for forklaring av rettighetene)
Trykk på alle rettighetene
Trykk på "Gi rettigheter"

Tabell for tilgjengelige rettigheter:
|Rettighet|Funksjon|
| - | - |
| Selvbetjening av APIer i ID-porten/Maskinporten | Gir tilgang til å administrasjon og tilgangsstyring av scopes for API-tilbydere |
| Selvbetjening av integrasjoner i ID-porten/Maskinporten | Gir tilgang til å opprette, endre og slette klienter og integrasjoner mot KRR, ID-porten og Maskinporten |
| Selvbetjening for leverandører i ID-porten/Maskinporten*| Åpner opp feltet "For en kunde" slik at leverandører kan opprette klienter kunder sine organisajonsnummer |
*NB! Selvbetjening for leverandører krever "Selvbetjening av integrasjoner..." i tillegg.
Videotutorial: https://vimeo.com/433540385

Frata skriverettigheter i produksjonsmiljøet
Fremgangsmåte for å slette tilgang gjennom Altinn autorisasjon. Den som skal delegere tilgang må ha rolle som hovedadministrator.

Gå til Altinn.no
Trykk på "Logg inn"
Velg virksomheten du skal representere
Trykk på "Profil"
Trykk på "Andre med rettigheter til virksomheten"
Finn personen du skal frata rettigheter fra
Trykk på "Gi eller fjerne tilgang"
Trykk på "Fjern en eller flere rettigheter"
Trykk på "Fjern" på rettigheten som skal fjernes.
Trykk på "Ferdig for å bekrefte"

Videotutorial: https://vimeo.com/433540358

Selvbetjening som API-tilbyder
Forutsetninger
For å kunne opprette subscopes i Maskinporten, forutsetter det at virksomheten er registrert med et prefix. Prefix må opprettes av Digitaliseringsdirektoratet ved bestilling. For bestilling til testmiljø, send en epost til servicedesk@digdir.no.
For bestilling til produksjonsmiljøet, send inn skjema:
Maskinporten - Innhenting av opplysningar.
Innlogging (Scopes/API'er)
For å komme til administrasjonsgrensesnittet for API, gjør følgende:

Logg inn på samarbeidsportalen.
Trykk på "Virksomhetens tjenester" i venstremenyen.
Trykk på "Administrasjon av tjenester" i venstremenyen.
Velg "Mine API" i det miljøet du vil opprette scope.

Opprette scopes

Fullfør stegene i "Innlogging"
Trykk på "Nytt scope".
Velg prefix og fullfør registrering.
Trykk "Opprett" for å lagre.

Videotutorial: (https://vimeo.com/427689809)

Tilgangsstyring

Fullfør stegene i "Innlogging"
Trykk på scopet du skal tilgangsstyre.
Scroll ned til under konfigurasjonen og trykk "Legg til tilgang".
Legg inn organisasjonsnummer og trykk "Legg til"
For å slette en tilgang, trykk på søppelkasse-ikonet til høyre for organisasjonen med tilgang.

Videotutorial: (https://vimeo.com/427689702)

Deaktivere subscopes
NB! Enn så lenge bør tilganger fjernes før et scope deaktiveres. Om ikke, vil de som har fått tilgang fortsatt få scopet utlistet på sine tilgjengelige scopes.

Fullfør stegene i "Innlogging"
Trykk på scopet du skal deaktivere.
Trykk på "Endre"
Trykk på "Deaktiver" og bekreft at du vil deaktivere.

Videotutorial: (https://vimeo.com/427689583)

Vedlikehald av merkantile data
Vedlikehold av fakturainformasjon og varslingspunkter er viktig for at vi hele tiden skal ha oppdatert informasjon om dette. Varslingspunkt(er) får eposter ved kritiske hendelser i løsningen og om det ikke er registrert noe her, så kan man gå glipp av viktig informasjon.
For å administrere merkantile data:

Logg inn på Samarbeidsportalen
Trykk på "Virksomhetens tjenester" i venstremenyen
Finn integrasjonen av type "API-tilbyder" og trykk på den.
Trykk på "Rediger integrasjon"
Legg inn informasjon og trykk "Lagre" når du er ferdig.

Videotutorial: (https://vimeo.com/397388041)

Selvbetjening som API-konsument
Innnlogging (Integrasjoner)
For å komme til administrasjonsgrensesnittet for integrasjoner/klienter, gjør følgende:

Logg inn på samarbeidsportalen.
Trykk på "Virksomhetens tjenester" i venstremenyen.
Trykk på "Administrasjon av tjenester" i venstremenyen.
Velg "Integrasjoner" i det miljøet du vil opprette selvbetjene i.

Opprette klient for å konsumere API

Fullfør stegene i "Innlogging"
Trykk på "Ny integrasjon".
Velg "Maskinporten" på "Difi-tjeneste".
Trykk på "Legg til scopes" for å legge til scopet du skal konsumere. (Dersom scopet ikke ligger i listen, så har ikke API-tilbyder delt tilgang til virksomheten du representerer.)
Fullfør registreringen.
Trykk "Opprett" for å lagre.

Videotutorial: (https://vimeo.com/427689834)

Slette klient

Fullfør stegene i "Innlogging"
Trykk på klienten du skal slette.
Trykk på "Endre".
Trykk på "Deaktiver" og bekreft.

Videotutorial: (https://vimeo.com/427689782)

Vedlikehald av merkantile data
Vedlikehold av fakturainformasjon og varslingspunkter er viktig for at vi hele tiden skal ha oppdatert informasjon om dette. Varslingspunkt(er) får eposter ved kritiske hendelser i løsningen og om det ikke er registrert noe her, så kan man gå glipp av viktig informasjon.
For å administrere merkantile data:

Logg inn på Samarbeidsportalen
Trykk på "Virksomhetens tjenester" i venstremenyen
Finn klienten i listen og trykk på den.
Trykk på "Rediger integrasjon"
Legg inn informasjon og trykk "Lagre" når du er ferdig.

Videotutorial: (https://vimeo.com/397388041)

Ofte stillte spørsmål
"Prefiks" feltet er tomt når jeg skal opprette et nytt scope.
Om prefiks feltet er tomt, så har ikke virksomheten din fått opprettet et prefiks. Da får du ikke opprette et scope. Ta kontakt med servicedesk@digdir.no.
Scopet jeg skal konsumere mangler når jeg trykker på "Legg til scopes".
Mest sannsynlig har ikke API-tilbyder delt tilgang med virksomheten du representerer, eller så har de gitt tilgang i et annet miljø. Kontakt API-tilbyder.
"Ny integrasjon" er grået ut i produksjonsmiljøet.
For å administrere i produksjonsmiljøet, så må man logge inn med ID-porten. Dette forutsetter at vi har lagt inn personnummeret ditt på forhånd. Om "Ny integrasjon" fortsatt er grået ut etter innlogging med ID-porten. Kontakt servicedesk@digdir.no
Jeg ser integrasjonene til en annen virksomhet enn det jeg forventer.
Tilgang til Samarbeidsportalen og selvbetjeningsløsningen gis på bakgrunn av epost-domenet ditt, som igjen er koblet til en virksomhet på vår side.  For store virksomheter og selskap, så kan det være at det gjenbrukes epost-domene på tvers av flere virksomheter. Ta kontakt med servicedesk@digdir.no.