
title: Forberede installasjon
description: ""
summary: ""
product: eFormidling
sidebar: eformidling_sidebar
redirect_from:
- /eformidling_forutsetninger
- /eformidling_virksomhetssertifikat

Før en kan installere eFormidlings integrasjonspunkt trengs noen forberedelser.

TOC
{:toc}

Bestille tilganger
Før en kan ta i bruk eFormidling må en bestille nødvendige tilganger til eFormidling og de meldingstjenestene som ønskes
brukt.
Merk at dersom en ønsker å ta i bruk eFormidling i testmiljø så må det bestilles egne test-tilganger:

Testing

Se Samarbeidsportalen for hva som skal til for å få nødvendige tilganger til eFormidling og meldingstjenestene som
brukes av eFormidling:

Ta i bruk eFormidling (ekstern lenke)

Enkelte av meldingstjenestene krever at virksomheten oppretter en bruker med brukernavn og passord:

Opprette bruker for Altinn Formidling (nødvendig for å bruke eFormidlings meldingstjeneste)
Opprette bruker for KS SvarUt og SvarInn
Opprette bruker for Altinn Digital Post

Ta kontakt med vår servicedesk ved behov:

servicedesk@digdir.no

Bestille virksomhetssertifikat
Før en virksomhet kan ta i bruk eFormidling må den ha fått utstedt et virksomhetssertifikat.
eFormidling krever virksomhetssertifikat for å autentisere virksomhetene som bruker tjenesten på en sikker måte. I
tillegg brukes virksomhetssertifikatet til:

ende-til-ende kryptering av meldinger mellom virksomhetene i de tilfeller den underliggende meldingstjenesten støtter
  dette
signering av utgående meldinger i de tilfeller den underliggende meldingstjenesten støtter dette
autentisering av virksomheten mot enkelte tredjepartstjenester

En virksomhet på eFormidling kommuniserer i utgangspunktet som organisasjonen virksomhetssertifikatet er utstedt til,
men det er også mulig for en organisasjon å opptre på vegne av andre organisasjoner.
eFormidling støtter virksomhetssertifikat av typene SEID v1 og v2, men ikke eSegl. SSL-sertifikater (inkludert
wildcard-sertifikater) er ikke virksomhetssertifikater.
Merk at dersom en ønsker å ta i bruk eFormidlings testmiljø så må den få utstedt et eget test-virksomhetssertifikat.
En kan enten bruke et allerede utstedt virksomhetssertifikat eller bestille et nytt:

Bestill virksomhetssertifikat fra Buypass (ekstern lenke)
Bestill virksomhetssertifikat fra Commfides (ekstern lenke)

Tilgjengeliggjøre virksomhetssertifikatet i eFormidlings sertifikatkatalog
For å gjøre det mulig for avsender å sende ende-til-ende-krypterte meldinger til mottaker må den offentlige delen av
mottakers virksomhetssertifikat først gjøres tilgjengelig i eFormidlings sertifikatkatalog.
Leverandørene sender vanligvis virksomhetssertifikatet med den tilhørende private nøkkelen i én enkelt fil med etternavn
 () eller  () - denne filen må ikke deles med Digitaliseringsdirektoratet
eller andre.
Dersom leverandøren har sendt flere filer er det den merket som autentiseringssertifikatet som skal brukes.
Den offentlige delen av virksomhetssertifikatet kan hentes fra - eller -filen, og har vanligvis etternavn
,  eller .

Hvordan henter jeg den offentlige delen av virksomhetssertifikatet fra en keystore ( eller )?

For å gjøre den offentlige delen av virksomhetssertifikatet tilgjengelig i eFormidlings sertifikatkatalog må en sende
denne til vår servicedesk:

servicedesk@digdir.no

For å unngå plattformspesifikke problemer anbefales det å legge den offentlige delen av virksomhetssertifikatet i en
-fil før den sendes.
Tilgjengeliggjøre virksomhetssertifikatet for virksomhetens integrasjonspunkt
For å gjøre det mulig for avsender å autentisere mot eFormidling og signere meldinger som sendes må
virksomhetssertifikatet med den tilhørende private nøkkelen gjøres tilgjengelig for virksomhetens integrasjonspunkt.
Ved installasjon av integrasjonspunktet trengs keystoren ( eller ),  () for
virksomhetssertifikatet og passord for keystoren.
For å unngå plattformspesifikke problemer anbefales det at  for virksomhetssertifikatet bare inneholder engelske
bokstaver, tall, bindestrek og punktum (unngå  og annet).
Integrasjonspunktet krever at passord for keystoren () er identisk med passord for den private
nøkkelen () i kestoren.
Velg hvordan integrasjonspunktet skal kjøres
eFormidlings integrasjonspunkt kan kjøres ved hjelp av Docker eller ved hjelp av Java direkte.
Docker anbefales dersom en allerede bruker Docker eller Kubernetes i sitt driftsmiljø.
Java anbefales dersom en har et tradisjonelt server-basert driftsmiljø.

Hvordan installerer jeg Java-versjonen integrasjonspunktet krever?

Dersom eInnsyn-klienten skal brukes sammen med integrasjonspunktet anbefales det at disse installeres på samme server.
Sett av nødvendige ressurser for integrasjonspunktet
Følgende ressurser kreves av integrasjonspunktet:

1 CPU
2GB minne
minst 2 GB tilgjengelig disk (dekker ~ 1 million meldinger)
ekstra ressurser kreves ved eventuell bruk av ekstern database
ekstra ressurser kreves ved eventuell bruk av ekstern meldingskø
ekstra ressurser kan kreves ved høy-volum bruk

Planlegg sikring av integrasjonspunktet
Integrasjonspunktet behandler mange informasjonselementer som har behov for sikring:

[Oversikt over informasjonselementer] https://docs.digdir.no/docs/eFormidling/Egenskaper/#sikkerhet

Integrasjonspunktet er designet for å kjøre i et lukket miljø som bare gir autoriserte system og brukere tilgang til
grensesnittene som tilbys av integrasjonspunktet. Virksomhetene må selv vurdere hvilke sikringstiltak som er nødvendige.
Digdir anbefaler at integrasjonspunktet sikres i tråd med god sikkerhetspraksis:

Konfigurer integrasjonspunktets API med brukernavn og passord (NB: krever at system(ene) som skal integrere med integrasjonspunktet støtter dette)
Konfigurer integrasjonspunktets API med TLS (NB: krever at system(ene) som skal integrere med integrasjonspunktet støtte dette)
Bruk funksjonalitet for å holde brukernavn og passord i miljøvariable eller Hashicorp Vault, slik at hemmeligheter i klartekst unngås
Bruk ekstern database istedenfor H2
Bruk ekstern ActiveMQ istedenfor innebygd ActiveMQ
Begrens tilgang til integrasjonspunktets API til system(ene) som integrerer og bruker(ene) som må ha tilgang til å administrere integrasjonspunktet
Begrens tilgang til integrasjonspunktets filer til bruker(ene) som må ha tilgang til å administrere integrasjonspunktet
Begrens integrasjonspunktet tilgang til bare nødvendige eksterne og interne tjenester
Ikke eksponer integrasjonspunktets API på Internett
Kjør integrasjonspunktet i et profesjonelt driftsmiljø

Konfigurer brannmur dersom nødvendig
Dersom integrasjonspunktet skal kjøres i et driftsmiljø der utgående trafikk blir filtrert av en brannmur er det nødvendig
å konfigurere denne for å tillate utgående trafikk fra eFormidlings integrasjonspunkt til tjenestene integrasjonspunktet
bruker.
Se beskrivelser inkludert IP-adresser for tjenestene integrasjonspunktet bruker:

eFormidling Produksjon
eFormidling Test

En må også tillate inngående trafikk til integrasjonspunktet fra tjenesten(e) som skal benytte integrasjonspunktet.
Integrasjonspunktets grensesnitt er som standard tilgjengelig på port , men kan settes til noe annet dersom
ønskelig.
Konfigurer tidssynkronisering dersom det mangler
eFormidling bruker tidsbegrensede JSON web tokens (JWT) for å autentisere virksomhetene. En for gammel autentisering vil
avvises. For å unngå at autentisering avvises på grunn av forskjeller mellom eFormidlings klokke og klokken i
kjøremiljøet for virksomhetens integrasjonspunkt er det viktig at klokken synkroniseres ved hjelp av network time
protocol (NTP). Det er også viktig at klokken er justert korrekt for tidssone og sommertid (CET / CEST i Norge).
Tjenesteleverandør velger selv tidskilde, denne bør være lokalisert internt i datasenteret.

Du kan sjekke din klokke på https://time.is/ (ekstern lenke)
Les om Network Time Protocol (ekstern lenke)

Neste steg

Installasjon
